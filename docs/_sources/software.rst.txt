.. _software:

*******************
Software necessario
*******************

Creazione del terreno
=====================

Per creare le route ed il terreno con le modalità descritte in questa guida è necessario 
dotarsi di due programmi:

.. _msts:

Microsoft Train Simulator
-------------------------

Questo programma è molto vecchio, risale al 2001, e con un po' di fortuna si può ancora trovare in qualche negozio:
qualche anno fa ne ho acquistato una copia al Game Stop al prezzo (praticamente simbolico) di 98 centesimi. 
Mi dicono sia trovabile più facilmente su eBay.

.. _msts_patch:

Dopo l'installazione è necessario applicare una patch fornita dalla stessa Microsoft e 
`scaricabile da questo link <http://msts.steam4me.net/MSTS_Updates/files/Train_Update1.exe>`_.

Leggendo varie guide in rete viene elencata una lunga serie di altre patch necessarie per utilizzare gli add-on
più recenti, ma al nostro scopo basta quella patch.

.. _demex:

Demex
-----

`Il programma può essere scaricato da questo link <http://www.digital-rails.com/files/demex_setup151.exe>`_ 
in versione dimostrativa e può essere registrato sul sito di `Digital Rails <https://digital-rails.com/dr_tools.html>`_

La versione registrata può realizzare le montagne distanti in maniera semplificata; se non si ha intenzione di utilizzare 
la funzione delle montagne distanti o si accetta la complicazione spiegata più avanti si può
procedere anche con la versione non registrata.

.. _demex64:

Demex in sistemi a 64 bit
-------------------------

Demex è un programma piuttsto vecchio, ma ancora oggi perfettamente funzionale. Solo l'installer ha
problemi con i sistemi operativi a 64 bit.

Fortunatamente qualcuno ha realizzato una distribuzione particolare senza installer (è uno zip da scompattare)
che permette di avere Demex anche sulle macchine a 64bit ormai sempre più diffuse.

Lo trovate a `questo link su Elvas Tower <http://www.elvastower.com/forums/index.php?/files/file/2286-adding-demex-to-a-windows-64-bit-operating-system/>`_ 
(per poter procedere al download è necessario registrarsi) oppure su
`UkTrainSim <http://www.uktrainsim.com/filelib-info.php?form_fileid=32983>`_
(anche qui è necessario registrarsi)

Generazione dei marker
======================

Per generare i marker abbiamo bisogno di altri due programmi, entrambi gratuiti:

.. _google_earth:

Google Earth
------------

Questo programma, sviluppato da Google, permette di esplorare l'enorme massa di dati e immagini geografiche
messe a disposizione dal noto motore di ricerca.

Può essere liberamente scaricato `collegandosi a questo link <https://www.google.it/earth/download/ge/agree.html>`_

.. _kml2mkr:

kml2mkr
-------

Questo mio programma permette la conversione dei dati scaricati da Google Earth nei file .mkr utilizzati dall'editor
di Train Simulator.

Può essere `scaricato da TrainSimHobby <http://www.trainsimhobby.net/infusions/pro_download_panel/download.php?did=1267>`_