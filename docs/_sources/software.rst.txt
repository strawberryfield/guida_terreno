.. _software:

*******************
Software necessario
*******************

Per creare le route ed il terreno con le modalità descritte in questa guida è necessario 
dotarsi di due programmi:

Microsoft Train Simulator
=========================

Questo programma è molto vecchio, risale al 2001, e con un po' di fortuna si può ancora trovare in qualche negozio:
qualche anno fa ne ho acquistato una copia al Game Stop al prezzo (praticamente simbolico) di 98 centesimi. 
Mi dicono sia trovabile più facilmente su eBay.

Dopo l'installazione è necessario applicare una patch fornita dalla stessa Microsoft e 
`scaricabile da questo link <http://msts.steam4me.net/MSTS_Updates/files/Train_Update1.exe>`_.

Leggendo varie guide in rete viene elencata una lunga serie di altre patch necessarie per utilizzare gli add-on
più recenti, ma al nostro scopo basta quella patch.

Demex
=====

`Il programma può essere scaricato da questo link <http://www.digital-rails.com/files/demex_setup151.exe>`_ 
in versione dimostrativa e può essere registrato sul sito di `Digital Rails <https://digital-rails.com/dr_tools.html>`_

La versione registrata può realizzare le montagne distanti in maniera semplificata; se non si ha intenzione di utilizzare 
la funzione delle montagne distanti o si accetta la complicazione spiegata più avanti si può
procedere anche con la versione non registrata.

Demex in sistemi a 64 bit
-------------------------

Demex è un programma piuttsto vecchio, ma ancora oggi perfettamente funzionale. Solo l'installer ha
problemi con i sistemi operativi a 64 bit.

Fortunatamente qualcuno ha realizzato una distribuzione particolare senza installer (è uno zip da scompattare)
che permette di avere Demex anche sulle macchine a 64bit ormai sempre più diffuse.

Lo trovate a `questo link su Elvas Tower <http://www.elvastower.com/forums/index.php?/files/file/2286-adding-demex-to-a-windows-64-bit-operating-system/>`_ 
(per poter procedere al download è necessario registrarsi)